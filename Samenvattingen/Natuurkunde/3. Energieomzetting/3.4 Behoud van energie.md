Energie gaat nooit verloren, het totaal van de energie bij elkaar opgeteld zal altijd op hetzelfde uitkomen. Als arbeid wordt verricht, wordt de ene energiesoort omgezet in een andere, maar de totale energie blijft constant. Dit principe heet de wet van het behoud van energie.

Er zijn in dit hoofdstuk drie energiesoorten die handig zijn om te kennen, deze heten gezamelijk **mechanische energie**, omdat ze allemaal met kracht en beweging te maken hebben:
- De **veerenergie** die is opgeslagen in een gespannen veer is groter als de uitrekking groter is en als de veer stugger is (dus een grotere veerconstante $C$ heeft). Het aantal opgeslagen joules is gelijk aan het aantal joules arbeid dat je erin moet stoppen om de veer te spannen. Die hoeveelheid is gelijk aan $E_v = \frac{1}{2} \cdot C \cdot u^2$
- De **kinetische energie** van een voorwerp is groter als de massa groter is en als de snelheid groter is. De arbeid die je moet verrichten om een voorwerp een bepaalde snelheid te geven, laat zien hoeveel joule er in deze energievorm is opgeslagen: $E_{k} = \frac{1}{2} \cdot m \cdot v^2$. Deze energievorm wordt ook wel bewegingsenergie genoemd.
- Als een voorwerp op een bepaalde hoogte is, heeft het **zwaarte-energie**. Hoe hoger het voorwerp en hoe groter de massa, hoe meer zwaarte-energie. De hoeveelheid zwaarte-energie is gelijk aan de arbeid die je moet verrichten om het voorwerp naar die hoogte te brengen: $E_{z} = m \cdot g \cdot h$.

Als er geen energie bij komt (uit bijvoorbeeld brandstof) en er geen energie verloren gaat (bijvoorbeeld in de vorm van warmte), dan is het systeem een gesloten systeem. Daarbinnen is de totale mechanische energie constant.

De zwaarte-energie en de veerenergie zijn allebei voorbeelden van **potentiÃ«le energie**. Dat is een verzamelnaam voor soorten energie die afhangen van de positie van het ene voorwerp ten opzichte van het andere.
## Arbeid bij starten en stoppen met een niet constante snelheid
De eerder genoemde formule hiervoor was $\Sigma W = \frac{1}{2} \cdot m \cdot v_{eind}^2 - \frac{1}{2} \cdot m \cdot v_{begin}^2$. Nu we weten dat $\frac{1}{2} \cdot m \cdot v^2$ de kinetische energie wordt genoemd kunnen we dit veel simpeler schrijven. De nieuwe formule wordt:
> [!theorem] Arbeid bij starten en stoppen met een niet constante snelheid
> $$\Sigma W=\Delta E_{k}$$
## Ontwerpproces
Dit krijgt zijn eigen hoofdstuk, dit hoort totaal niet in dit hoofdstuk kwijt. Ik hou deze onderwerpen liever gescheiden.