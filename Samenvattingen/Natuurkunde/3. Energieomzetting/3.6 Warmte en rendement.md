Bij de vorige voorbeelden was de totale energie behouden. Dit lijkt echter niet altijd het geval te zijn, dit komt omdat energie vaak niet in maar één andere vorm wordt omgezet.

> **Voorbeeld**: neem een regendruppel. Als alle zwaarte-energie van een druppel op $2 \text{ km}$ hoogte zou worden omgezet in kinetische energie, zou de snelheid vlak voor het neerkomen $200 \text{ m s}^{-1}$ zijn. Gelukkig kot de druppel met een lagere snelheid op je hoofd. De enorme hoeveelheid zwaarte-energie wordt niet geheel omgezet in kinetische energie.
## Warmte meetellen
Vaak begint een proces met energie in de vorm van elektrische energie of chemische energie (in brandstoffen) en zet je deze om in mechanische energie. Alle energiesoorten, die je 'in het proces' stopt, moeten worden meegeteld als je de wet van behoud van energie toepast.
Alle energiesoorten die 'uit het proces komen' moet je dus ook meetellen. Hoewel in veel gevallen het doen kinetische energie is, komt bij deze processen vaak ook warmte vrij. Dit wordt ook wel **stralingsenergie genoemd** (zorgt ook voor licht). Als je warmte en stralingsenergie meerekent, dan geldt de wet van behoud van energie nog steeds.

>[!theorem] Wet van behoud van energie
>$$\Sigma E_{in} = \Sigma E_{uit}$$
## Wrijving door luchtweerstand en rolweerstand
Als er wrijving is, ontstaat er warmte. Een voorbeeld hiervan is luchtweerstand, de wrijving tussen het object en de lucht. Hoe meer luchtweerstand, hoe meer energie er 'verloren' gaat in de vorm warmte.

Een andere vorm van wrijving is rolweerstand, hierdoor wordt het rollende object een beetje warm, waardoor er dus energie (onbedoeld) wordt omgezet in warmte.

De energiesoort warmte wordt meestal met een hoofdletter $Q$ aangegeven. Er geldt $Q = F_{w} \cdot s$. De arbeid die de wrijvingskracht op een object verricht is negatief, doordat de kracht en de verplaatsing tegengesteld gericht zijn.

Als in een auto de motor niet werkt, wordt de auto door de wrijvingskracht afgeremd. Er wordt dan kinetische energie omgezet in warmte. Als de motor wel werkt, zort de negatieve arbeid van de wrijvingskracht ervoor dat de snelheid niet eindeloos blijft toenemen, ondanks de positieve arbeid die de stuwkracht verricht. De chemische energie wordt dan niet omgezet in extra kinetische energie, maar in warmte.
## Elektrische weerstand
Ook stroomdraden worden warm, als hier elektrische energie doorheen loopt. In een stroomdraad moet het elektron zich door een rooster van trillende metaalatomen met onregelmatigheden worstelen, hierbij treed elektrische weerstand op.

> Dit is hoe een gloeidraad van bijvoorbeeld een broodrooster werkt. De elektrische energie wordt uiteindelijk omgezet in stralingsenergie.

## Rendement
In de meeste situaties is vrijkomende warmte ongewenst. Je laat geen automotor draaien met de bedoeling dat deze de lucht verwarmt. Ook de warmte die ontstaat in schakelingen van een computer is ongewenst. Het deel van het geheel dat wel wordt omgezet in de gewenste energievorm, noem je het **rendement** ($\eta$). De definitie van het rendement is: het percentage van de energie die ergens ingaat ($E_{in}$) dat vrijkomt in de vorm die je wilt hebben. De gewenste vrijkomende energie wordt **nuttige energie** ($E_{nuttig}$) genoemd.

>[!theorem] Rendement berekenen
>$$\eta = \frac{E_{nutttig}}{E_{in}} \cdot 100 \%$$