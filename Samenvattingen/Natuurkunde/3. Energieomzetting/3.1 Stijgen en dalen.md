## Arbeid in één richting
> [!theorem] Arbeid in één richting
> $$W = F \cdot s$$

Hierin is:
- $W$ de arbeid in newtonmeter ($\text{N m}$);
- $F$ de kracht in Newton ($\text{N}$);
- $s$ de verplaatsing in meter ($\text{m}$) in dezelfde richting als de kracht $F$.

De eenheid newtonmeter is te vervangen voor de eenheid joule: $1 \text{ N m} = 1 \text{ J}$.
## Arbeid bij verticaal hijsen en tillen
> [!theorem] Arbeid bij verticaal hijsen en tillen
> $$W = m \cdot g \cdot h$$

Hierin is:
- $W$ de arbeid in newtonmeter ($\text{N m}$);
- $m$ de massa van het object in kilogram ($\text{kg}$);
- $g$ de valversnelling in meter per seconde kwadraat ($\text{m s}^{-2}$);
- $h$ de hoogte tot waar je het object optilt in meter ($\text{m}$).

> De formule voor arbeid bij verticaal hijsen en tillen is te beredeneren vanuit de formule voor arbeid in één richting. Op een massa $m$ werkt een zwaartekracht $F_z = m \cdot g$. Wanneer je een massa verticaal omhoog tilt, oefen je een even grote kracht uit dan de zwaartekracht, maar in tegenovergestelde richting.
> $W=F \cdot s = F_z \cdot h = m \cdot g \cdot h$
## Kracht en verplaatsing niet in dezelfde richting
> [!theorem] Kracht en verplaatsing niet in dezelfde richting
> $$W=F \cdot s \cdot \cos \alpha$$

Hierin is:
- $W$ de arbeid in newtonmeter ($\text{N m}$);
- $F$ de kracht in Newton ($\text{N}$);
- $s$ de verplaatsing in meter ($\text{m}$) in dezelfde richting als de kracht $F$;
- $\alpha$ de hoek tussen de kracht $F$ en de verplaatsing $s$ .

> Dit is gemakkelijk te beredeneren: de kracht wordt ontbonden waarbij een gedeelte in dezelfde richting gaat als de verplaatsing en het andere gedeelte hier loodrecht op. Als de hoek $90 \degree$ is, is de arbeid altijd $0$.

![[Pasted image 20240325200009.png]]